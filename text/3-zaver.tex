\newpage
\necislovana{Závěr}
Hlavní cíle této práce byly dva. První spočíval v rešerši možných metod pro řešení podpory časoprostorových dat pro webové mapové publikační platformy obecně. Druhý cíl práce spočíval v implementování nástroje pro podporu zobrazování vektorových dat na publikační platformu Gisquick. Jednalo se o především o úpravy na straně Gisquick webového klientu a dále na straně zásuvného modulu pro QGIS.

Zásuvný modul byl doplněn o jednoduché uživatelské rozhraní umožňující snadné nastavení jednotlivých vrstev obsahujících časoprostorová data. Jedná se především o definování atributu obsahujícího časové hodnoty v nejrůznějších časových formátech. Na základě jeho definice jsou posléze dopočítány další parametry nutné na straně Gisquick webového klienta.

Nejvíce změn především z uživatelského hlediska bylo provedeno na již zmiňovaném webovém klientu. Zde byl přidán zcela nový nástroj, který na základě časové osy dává uživateli kontrolu nad výběrem zobrazovaných mapových prvků. Nástroj obsahuje různé způsoby určení časového intervalu pro selektování mapových prvků jedné, nebo více vrstev. Nástroj dále umožňuje vytvářet jednoduché animace. 

Způsob jakým byl jak samotný nástroj, tak změny zásuvného modulu implementovány úzce odráží poznatky získané během rešerše. Jedná se o funkční řešení převzaté z časové podpory pro MapServer a Geoserver. Stejnou mírou také o aplikované řešení z hlediska uživatelského rozhraní použité v produktech jako ArcGIS Server a ArcGIS Online.

I přes vytvoření plně funkčního nástroje, který nabízí příjemné uživatelské rozhraní a širokou škálu možností selekce, nabízí nástroj možnosti budoucího vývoje. Nejdůležitější pro časový nástroje především z hlediska jeho komplexnosti by byla implementace pro zobrazování časoprostorových rastrových vrstev. Dále na straně zásuvného modulu pro QGIS se jedná o zjednodušení validace dat a následného výpočtu, které by bylo přínosné především pro projekty s větším objemem dat. V této práci byla validace dosti benevolentní. Ta na úkor časově náročnějšího výpočtu dovoluje uživatelům použití dat s nekonzistentním časovým formátem. Na straně webového klienta jde především o grafickou stránku nástroje, která vzhledem k jeho možným budoucím změnám nebyla brána jako důležitá.